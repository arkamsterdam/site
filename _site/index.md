# Wie zijn we en waar staan we voor?

Biologische tuingroep de Ark ligt in de Tuinen van West in Amsterdam Nieuw-West. Er zijn 38
moestuintjes, variërend in grootte tussen de 50 en 150 m<sup>2</sup>. We verbouwen groente, fruit en eetbare
bloemen op biologische wijze, we gebruiken dus geen kunstmest of pesticiden. We houden rekening
met alles wat leeft in onze tuin. Zo kun je wilde bijen, vogels, salamanders, regenwormen en andere
bodemdiertjes tegenkomen. We eten dus niet alleen lekkere en gezonde groente en fruit uit onze
tuin, maar creëren ook een paradijs voor flora en fauna.

# Wat betekent het om een moestuin te verzorgen?

Tuinieren is ontspannend en gezond. Het is soms fysiek aanpoten, waardoor je fitter wordt. Daarbij
heeft tuinieren positieve invloed op je geestelijk welzijn.
Tuinieren kost tijd. De meesten van ons besteden zeker twee dagdelen per week aan het werken in
de tuin. In de winter is dat natuurlijk minder.

# Heb je interesse?

Je bent welkom om rond te kijken op een van de [werkdagen](werkdagen).

Voorwaarden om een moestuin te huren bij de Ark zijn:
- Je woont in Amsterdam.
- Je hebt een e-mailadres.
- Je beheerst het Nederlands voldoende, zodat de communicatie -bijvoorbeeld tijdens de
werkdagen en in onze appgroep- soepel verloopt.
- Je kunt het werk op de tuin fysiek goed aan.
- Je helpt mee aan het gemeenschappelijk onderhoud van de Ark.
- Je houdt je aan het [huishoudelijk regelement](huishoudelijk_regelement).

De jaarlijkse contributie is gebaseerd op een vierkante meterprijs en een deelnemersbijdrage. De
kosten liggen rond de 210 euro, afhankelijk van de grootte van je tuin. Bij het afsluiten van een
huurcontract betaal je eenmalig borgkosten.

Als je enthousiast geworden bent en je wilt je inschrijven, stuur dan een email naar
[dearkamsterdam@gmail.com](mailto:dearkamsterdam@gmail.com).
