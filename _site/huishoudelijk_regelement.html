<!DOCTYPE html>
<html lang="en-US">
  <head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">

<!-- Begin Jekyll SEO tag v2.8.0 -->
<title>Huishoudelijk Reglement Biologische Tuingroep De Ark - 2024 | Biologische tuingroep De Ark, Amsterdam</title>
<meta name="generator" content="Jekyll v3.10.0" />
<meta property="og:title" content="Huishoudelijk Reglement Biologische Tuingroep De Ark - 2024" />
<meta property="og:locale" content="en_US" />
<meta name="description" content="Biologisch tuinieren in De Tuinen van West in Amsterdam Nieuw-West" />
<meta property="og:description" content="Biologisch tuinieren in De Tuinen van West in Amsterdam Nieuw-West" />
<link rel="canonical" href="http://localhost:4000/huishoudelijk_regelement.html" />
<meta property="og:url" content="http://localhost:4000/huishoudelijk_regelement.html" />
<meta property="og:site_name" content="Biologische tuingroep De Ark, Amsterdam" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Huishoudelijk Reglement Biologische Tuingroep De Ark - 2024" />
<script type="application/ld+json">
{"@context":"https://schema.org","@type":"WebPage","description":"Biologisch tuinieren in De Tuinen van West in Amsterdam Nieuw-West","headline":"Huishoudelijk Reglement Biologische Tuingroep De Ark - 2024","url":"http://localhost:4000/huishoudelijk_regelement.html"}</script>
<!-- End Jekyll SEO tag -->

    <link rel="stylesheet" href="/assets/css/style.css?v=345ee84a97567cd6fd1bfe4e8276c04b5d75afc0">
    <!-- start custom head snippets, customize with your own _includes/head-custom.html file -->

<!-- Setup Google Analytics -->



<!-- You can set your favicon here -->
<!-- link rel="shortcut icon" type="image/x-icon" href="/favicon.ico" -->

<!-- end custom head snippets -->

  </head>
  <body>
    <div class="container-lg px-3 my-5 markdown-body">
      
      <h1><a href="http://localhost:4000/">Biologische tuingroep De Ark, Amsterdam</a></h1>
      

      <h3 id="huishoudelijk-reglement-biologische-tuingroep-de-ark---2024">Huishoudelijk Reglement Biologische Tuingroep De Ark - 2024</h3>

<p>De Tuingroep de Ark is een nutstuin voor teelt van groente, fruit, kruiden
en plukbloemen. Op de Ark wordt uitsluitend biologisch getuinierd.</p>

<h1 id="artikel-1-financiën">Artikel 1. Financiën</h1>

<p>a) Zowel de hoogte van de huur als de deelnemersbijdrage worden jaarlijks opnieuw
vastgesteld. De kosten voor de tuin dienen vóór 1 januari betaald te worden.</p>

<p>b) Elke nieuwe huurder (hierna tuinder genoemd) betaalt €100 borg. De borg wordt
teruggegeven indien de tuin na opzegging zwart en leeg wordt opgeleverd, de
aangrenzende paden onkruidvrij zijn en de sleutels ingeleverd zijn.</p>

<p>c) Elke tuinder betaalt €40 sleutelgeld per set sleutels. Dit bedrag wordt geretourneerd
wanneer de sleutels weer zijn ingeleverd. Sleutels mogen door een tuinder niet zelf worden
bij- of nagemaakt. Een extra set sleutels is tegen betaling van €40 sleutelgeld beschikbaar
voor een medetuiner.</p>

<p>d) Elke tuinder of een plaatsvervanger dient minimaal aan drie werkmomenten te hebben
meegedaan, waarvan er twee in de maanden augustus, september of oktober vallen.
Wanneer niet aan het vereiste aantal werkmomenten is voldaan, kost dit de tuinder € 50,-
per afwezigheid. Elke tuinder betaalt elk jaar vooraf een borg van € 50,-. Wanneer aan het
vereiste aantal werkmomenten is voldaan, wordt de borg verrekend in de jaarfactuur.</p>

<h1 id="artikel-2-grondgebruik">Artikel 2. Grondgebruik</h1>

<p>Algemene basisregel: iedere tuinder is verplicht te zorgen dat niets in de tuin overlast aan
een andere tuinder geeft in de vorm van schaduw, zaadverspreiding en/of plant-woekering.</p>

<p>a) Het bestuur bepaalt de indeling van het tuincomplex en de toedeling van de tuinen.</p>

<p>b) Aanwijzingen van het bestuur dienen te worden opgevolgd.</p>

<p>c) De in gebruik gegeven grond dient naar behoren en op redelijke wijze door de tuinder zelf
bewerkt en onderhouden te worden. Een tuinder mag om redenen daarvan afwijken, mits
het bestuur vooraf toestemming heeft verleend.</p>

<p>d) De tuinder is alleen toegestaan het toegewezen stuk grond te bewerken en is verplicht de
slootkant en tevens het hoofdpad dat grenst aan de tuin, te onderhouden. Het hoofdpad en
de grenspaden dienen onkruidvrij en toegankelijk te blijven. Indien van toepassing; De
tuinder dient de slootkant grenzend aan een tuin te allen tijde toegankelijk te houden.</p>

<p>e) Tuinders aan de binnensloot dienen het riet in de sloot grenzend aan hun tuin kort te
houden. Tuinders die dit niet (meer) kunnen, moeten dit melden bij het bestuur.</p>

<p>f) Op de eerste 50 cm langs het hoofdpad mag alleen lage beplanting geplaatst worden die
niet over het hoofdpad hangt.</p>

<p>g) Hoofd- en grenspaden moeten vrij zijn van overhangende planten of ander materiaal, zodat
men ongehinderd met een kruiwagen over het grenspad kan lopen/rijden.</p>

<p>h) Wisselteelt van aardappels, nachtschade (tomaten, paprika etc), kolen en allium (ui,
knoflook, prei) is verplicht.</p>

<p>i) Bomen:
-Alleen vruchtbomen zijn toegestaan, met een maximale hoogte van 2.5 meter.
-Per 50 m<sup>2</sup> is 1 boom toegestaan. Bomen mogen geen overlast geven wat betreft lichtbeperking
en bladafval.</p>

<p>j) Maximaal 15 % van de totale tuinoppervlakte mag worden gebruikt voor een zitterras en
paden, al dan niet van tegels (bij een tuin van 150 m<sup>2</sup> is dat dus maximaal 22,5 m<sup>2</sup>).</p>

<h1 id="artikel-3-materialen">Artikel 3. Materialen</h1>

<p>a) Bouwsels mogen maximaal 90 cm hoog zijn en staan op een afstand van 70 cm (geteld
vanaf de eigen tuin) vanaf het grenspad.</p>

<p>b) Grensaanduidingen zoals hekken en palen zijn niet toegestaan.</p>

<p>c) Gebruik van verlijmd (multiplex, spaanplaat, MDF) of geïmpregneerd hout is niet
toegestaan.</p>

<p>d) Verf en lak is alleen toegestaan, wanneer deze op waterbasis zijn.</p>

<p>e) Op de tuin mogen geen andere zaken worden opgeslagen, dan die voor goed gebruik van
de tuin noodzakelijk zijn.</p>

<p>f) De tuinders worden geacht zo min mogelijk plastic te gebruiken en dus alternatieve
materialen te gebruiken. Vraag jezelf steeds af of plastic nodig is. Gebruik van de
plasticsoorten 1, 3, 6 en 7 wordt sterk afgeraden. Advies: gieters categorie 5 en potten en
zaaitrays categorie 2, 4 of 5.</p>

<h1 id="artikel-4-risicoteelt-aardappels-overige-nachtschade-planten">Artikel 4. Risicoteelt: aardappels, overige nachtschade-planten</h1>
<p>(tomaat, paprika enz.) en koolsoorten</p>

<p>a) Elke tuinder stopt jaarlijks voor 15 april een wisselteeltplan onder het eigen tuinnummer in
de map in de schuur. Daarop zijn de teeltplaatsen getekend van aardappels, nachtschade,
kolen en allium.</p>

<p>b) Het is alleen toegestaan om biologisch geteelde pootaardappels te planten, deze zijn
voorzien van het Nederlands Aardappel Keurmerk, afgekort N.A.K. Dit keurmerk –
voorzien van een datum – moet tegelijk met het wisselteeltplan worden ingediend.</p>

<p>c) Om de kans op diverse plantenziekten te verkleinen, moeten aardappelloof, overige
nachtschadeplanten (bijv. tomaten, pepers, paprika, aubergine en okra), koolresten en -
stronken onmiddellijk afgevoerd worden nadat de oogst heeft plaatsgevonden.</p>

<p>d) Zieke planten, bijvoorbeeld planten met phytophtera, moeten direct door de tuinder in
gesloten afvalzakken worden afgevoerd.</p>

<h1 id="artikel-5-compost-meststoffen-hout-en-verf-plastic">Artikel 5. Compost, meststoffen, hout en verf, plastic</h1>

<p>a) Composteren van verteerbaar afval wordt aangemoedigd voor het behoud van mineralen en
voedingsstoffen.</p>

<p>b) De Ark adviseert om biologische meststoffen te gebruiken. Het gebruik van kunstmest is
verboden.</p>

<p>c) Chemische bestrijdingsmiddelen (pesticides en herbicides) zijn verboden. Indien hieraan
geen gevolg wordt gegeven, heeft het bestuur het recht het huurcontract per direct en
eenzijdig te beëindigen.</p>

<p>d) Bestrijdingsmiddelen zijn alleen toegestaan indien ze voorzien zijn van het SKAL- of
Demeter-keurmerk.</p>

<h1 id="artikel-6-gemeenschappelijk-werk">Artikel 6. Gemeenschappelijk werk</h1>

<p>Op een werkmiddag wordt het gemeenschappelijk deel van het complex onderhouden.
Tot het gemeenschappelijk deel horen:</p>

<ol>
  <li>De boomgaard (maaien, onkruid verwijderen, bomen snoeien)</li>
  <li>Het erf rond de schuur</li>
  <li>De schuur</li>
  <li>De Zeeuwse haag</li>
  <li>Het talud buiten de Zeeuwse haag</li>
  <li>Toegang tot het tuincomplex</li>
  <li>Het rietvrij maken en baggeren van de middensloot</li>
  <li>Andere zaken als door het bestuur aangegeven</li>
</ol>

<p>a) Vijf tot zes keer per jaar wordt er een werkmoment georganiseerd. Elke tuinder dient
minimaal aan drie werkmomenten deel te nemen, waarvan twee werkmomenten in de
maanden augustus, september of oktober vallen.</p>

<p>b) De jaarvergadering zal doorgaans aansluitend aan een werkmoment worden gehouden.
Het is niet verplicht om aan de vergadering deel te nemen.</p>

<h1 id="artikel-7-lidmaatschap">Artikel 7. Lidmaatschap</h1>

<p>a) Ieder nieuwe tuinder tekent een huurovereenkomst met in principe een proeftijd van één
jaar.</p>

<p>b) Het bestuur bepaalt op het eind van het jaar de geschiktheid van de aspirant tuinder.
Er zijn drie mogelijkheden:</p>

<ul>
  <li>wanneer het bestuur bepaalt dat de tuinder het proefjaar goed heeft doorlopen, wordt de
overeenkomst voor de volgende jaren stilzwijgend verlengd.</li>
  <li>wanneer het proefjaar niet helemaal goed is doorlopen, kan het bestuur de proeftijd
verlengen met nog één jaar.</li>
  <li>wanneer het bestuur bepaalt dat de tuinder ongeschikt is, wordt het lidmaatschap
opgezegd; de tuin dient dan per 31 december zwart en leeg opgeleverd te worden.</li>
</ul>

<p>c) Indien een tuinder zich niet aan het Huishoudelijk Reglement houdt en de aanwijzingen
van het bestuur hieromtrent niet opvolgt, of wangedrag vertoont, kan tussentijds de
huurovereenkomst eenzijdig worden beëindigd. De tuinder wordt geen restitutie van
betaalde huur verleend.</p>

<p>d) Bij overlijden van de tuinder kan de tuin in overleg met het bestuur alleen worden
overgedragen aan de partner.</p>

<p>e) De huurperiode begint op 1 januari en eindigt op 31 december. Opzegging van het
lidmaatschap dient op 1 november schriftelijk of per e-mail bij het bestuur te zijn gedaan
en de tuin dient per 1 december zwart en leeg opgeleverd te worden.</p>

<p>f) Betaalde borg en sleutelgeld worden teruggegeven wanneer de tuin na opzegging zwart
en leeg is opgeleverd en de sleutels zijn ingeleverd.</p>

<p>g) Ten behoeve van de essentiële communicatie is een tuinder verplicht een e-mailadres te
hebben. De Ark onderhoudt een Signal groeps-app voor berichten van algemene aard.
Het is niet de bedoeling dat tuinders de groeps-app gebruiken voor 1-op-1 berichten.</p>

<h1 id="artikel-8-de-schuurhet-toegangspoorttoegangshek">Artikel 8. De schuur/het toegangspoort/toegangshek</h1>

<p>a) De schuur is bestemd voor het onderbrengen van het algemeen gereedschap, dat na
gebruik weer schoon op de daarvoor bestemde plaats wordt teruggezet.</p>

<p>b) Indien gereedschap kapot is, graag een bericht sturen in de Signal-app, liefst mét foto.</p>

<p>c) Tuinstokken e.d. mogen in de winter gebundeld en voorzien van naam/tuinnummer in de
schuur worden opgeborgen.</p>

<p>d) Het toilet schoon achterlaten s.v.p.</p>

<p>e) Bij gebruik van voorzieningen binnen de schuur (serviesgoed enz.) dit schoon en
opgeborgen achterlaten.</p>

<p>f) De laatste tuinder moet bij het verlaten van het tuincomplex de schuur afsluiten en
controleren of ook het toilet is afgesloten.</p>

<p>g) De toegangspoort dient iedereen na aankomst en bij vertrek altijd op slot te doen.</p>

<p>h) De houten toegangspoort moet altijd worden dichtgedaan.</p>

<p>i) Kinderen en honden mogen alleen op eigen tuin komen. Honden moeten worden
aangelijnd.</p>

<h1 id="artikel-9-watergebruik">Artikel 9. Watergebruik</h1>

<p>Wees zuinig met water, gebruik niet meer dan strikt noodzakelijk is voor de groei van de
gewassen. Gebruik bij voorkeur de gieter i.p.v. de tuinslang.</p>

<p>a. Sproeien met de tuinslang mag alleen vóór 9.00 uur ’s ochtends en na 17.00 uur ’s
middags.</p>

<p>b. Het gebruik van zwenksproeiers is niet toegestaan.</p>

<p>c. Sluit na gebruik de kraan en koppel de tuinslang los zodat zichtbaar is dat de kraan is
dichtgedraaid.</p>

<p>d. Indien een kraan lekt, geef dit direct aan het bestuur door d.m.v. een bericht in de Signal
groeps-app.</p>

<h1 id="artikel-10-het-algemeen-terrein">Artikel 10. Het algemeen terrein</h1>

<p>a) Iedere tuinder is verantwoordelijk voor het afvoeren van eigen afval.</p>

<p>b) Het gebruiken van het algemeen terrein voor stalling van eigen materialen of afval is niet
toegestaan.</p>

<h1 id="artikel-11-de-tuincommissie--schouw">Artikel 11. De tuincommissie – schouw</h1>

<p>De leden van de tuincommissie worden in de voorjaarsvergadering voor een jaar benoemd.</p>

<p>a. De tuincommissie schouwt jaarlijks twee keer de tuinen. De schouw geschiedt d.m.v. een
checklist en het door de tuinder ingeleverde wisselteeltplan.</p>

<p>b. De checklist bestaat uit de aanwijzingen voor grondgebruik en materiaalgebruik van het
hiervoor beschreven huishoudelijk reglement. Daarnaast wordt de algemene staat van
onderhoud beoordeeld. Van elke tuin heeft de tuinder een basistekening opgeleverd
waarop de wisselteelt is aangetekend: er wordt gecontroleerd of wisselteelt op de juiste
wijze is uitgevoerd.</p>

<p>c. Verslag, adviezen en aanwijzingen van de tuincommissie worden door het bestuur als
eindverantwoordelijke overgenomen en aan de tuinders per e-mail medegedeeld. Het niet
opvolgen van de aanwijzingen kan leiden tot de procedure zoals hierna beschreven.</p>

<p>d. schouwprocedure</p>

<ul>
  <li>Stap 1:
Wanneer de aanwijzingen van het bestuur niet binnen de gegeven termijn worden
opgevolgd, krijgt de tuinder een zogenaamde waarschuwings-mail. In deze mail staat
welke aanwijzingen niet zijn opgevolgd en wordt een termijn gegeven waarin de
tuinzaken op orde moeten zijn.</li>
  <li>Stap 2:
Wanneer de tuinder na deze termijn de zaken niet op orde heeft, volgt er een gesprek met
het bestuur. In dit gesprek worden ofwel definitieve afspraken gemaakt om de tuinzaken
binnen een termijn op orde te hebben ofwel wordt in goed overleg besloten dat de tuinder
per 31 december de tuin opzegt.</li>
  <li>Stap 3: Wanneer de definitieve afspraken niet binnen de termijn worden uitgevoerd, zegt
het bestuur de tuinhuur per 31 december op.</li>
</ul>


      
      <div class="footer border-top border-gray-light mt-5 pt-3 text-right text-gray">
        This site is open source. <a href="https://github.com/arkamsterdam/site/edit/gh-pages/huishoudelijk_regelement.md">Improve this page</a>.
      </div>
      
    </div>
    <script src="https://cdnjs.cloudflare.com/ajax/libs/anchor-js/4.1.0/anchor.min.js" integrity="sha256-lZaRhKri35AyJSypXXs4o6OPFTbTmUoltBbDCbdzegg=" crossorigin="anonymous"></script>
    <script>anchors.add();</script>
  </body>
</html>
